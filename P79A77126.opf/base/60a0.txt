[...]Printing Colophon, pp. 231.18-233.19ces do ha skor gsum gyi TI ka 'bring po 'di ni tsA ri tra ye shes kyi 'khor lo'i gnas kyi bye brag cig car gyi gnas chen mdzes pa'i
rgyan dam pa mkhas shing dngos grub kyis brgyan pa'i rdor 'dzin chen po bstan pa rgya mtsho bas gser gyi me tog ras dkar po'i cod pan dang bcas pa yang yang stsal te nan
tan gyis bskul ba'i bzhed pa bskong ba dang / nyams rtogs kyi rgyan ldan ri khrod dbang phyug mang po dang gsung rab rab 'byams smra ba'i bshes gnyen du mas bskul ba'i ngor
dge slong chos smra ba karma 'phrin las pa ming dngos dpal phyogs thams cad las rnam par rgyal ba'i lha zhes bya bas dkar po'i lo la yol gzigs khang du dbu btsugs te/
mkhas grub mang po'i

'byung gnas legs bshad gling gi gtsug lag khang du yongs su rdzogs par sbyar ba'i yi ge pa ni don yod dpal bzang gis bgyis pa ste/ 'dis kyang sems can thams cad kyi snying
la gdod ma nas rang chas su bzhugs pa'i lhan skyes kyi ye shes mngon sum du rtogs pa'i rgyur gyur cig/swa sti/ sems kyi ngo bo skye med rdzogs sangs rgyas/ /de yi rang gdangs
'gag med dam pa'i chos/ /rtsal snang cir yang 'char ba 'phags pa'i tshogs/ /skyabs mchog gsum dngos sems nyid la phyag 'tshal/ /rgyal bas chos sgo dpag yas gsungs rnams
kyi/ /snying po las kyang snying por gyur pa ni/ /sa ra ha dpal zhal gyi bdud rtsi'i rgyun/ /do ha skor gsum 'di dag kho na ste/ /de tshul rnam 'byed 'grel pa'i 'phreng
ba ni/ /rgya bod mkhas pa'i gsung ngag mtha' yas kyang / /nyams len gnad kyi gdams pa'i bcud bsdus nas/ /sangs rgyas lag bcangs nyid du ston mdzad pa/ /mda' bsnun zhal
lung nyin byed dbang po ni/ /legs bshad rta bdun 'gros kyi kha lo bas/ /nges don zab mo'i shing rta la bkod nas/ /mtha' yas gdul bya'i yid mkhar spyan drangs te/ /srid dang
zhi ba'i snang brnyan sna tshogs pa/ /sems kyi rnam par thar pa'i 'du 'god rnams/ /ji bzhin gsal bar ston pa'i me long 'di/ /rang ngo mthong tshe gsal byed rgyan yin
no/ /deng 'dir sdom brtson bo dhi satwa yi/ /rgyal tshab ye shes dbang po zhes bya ba'i/ /rmad byung rigs kyi ljon pa'i rtse mo der/ /de yi gdung 'tshob thugs rje'i dbon
sras mchog /lha dbang mi'i rgyal por rnam sprul ba//skye dgu kun la dga' ba'i 'dzum zhal can / /gtsug lag gnyis la mngon par dbang 'byor pas/ /chos kyi spyan ldan sa skyong
dam pa byung / /rig gnas mtha' dag mkhyen pa'i paNDi ta/ /sems nyid rang zhal gzigs pa'i grub dbang po/ /sa chen byams pas skyong mkhas mi yi rje/ /de slad lugs gnyis
skyong ba'i dbang po yin/ /mkhyen pa'i ye shes 'jam pa'i dbyangs 'dra zhing / /brtse ba'i thugs rje spyan ras gzigs dang mtshungs/ /nus mthu'i stobs ni mthu chen thob ji
bzhin/ /skye dgu kun gyi nyer 'tshor 'di byon no/ /mthong na lha yi dbang po ltar mdzes shing / /thos na kun dga'i gsung gis 'gro kun tshim/ /bsams na skyon

bral thugs rje'i ngang gdangs can/ /'bangs srid rgyu skar ltar bkra'i dbus na mtho/ /de yi sbyin pa'i sgo 'phar yangs po ni/ /slong ba rnams kyi rang 'dod bzhin du gdangs/
/gang gi bka' ni skye dgu'i rna ba la/ /lha yi rnga chen lta bur rtag tu snyan/ /de yi dad dang lhag bsam 'byor pa'i dpal/ /rnam thos bu yi longs spyod lta bu la/ /snying
po len slad chos kyi sbyin pa'i char/ /spel byed spar gyi chu 'dzin 'di bsgrubs so/ /yi ge'i byed po don yod dpal bzang ste/ /rkos la 'gran bral dpon grags dbon tshes sogs/
/dag byed me tri A nanta dang ni/ /rig 'dzin grags pa'i rnam dpyod mthu yis so//'dir 'bad dge tshogs 'od dkar phung po nam mkha'i pha mthar 'char ba des ni thub bstan
kun da'i 'dzum mdangs rab rgyas shing / /mtha' yas sems can rnams kyi sdug bsngal mun pa'i phreng ba bsal te bde skyid dpal la spyod pa'i skal bzang thob pa dang / khyad
par du yang gangs can ljongs 'dir bstan 'dzin rnams ni pho nu bzhin mthun sde srid skyong rnams mi mthun med par bde/ /skye dgu kun gyi gong ma ngag gi dbang phyug bkra
shis grags pa'i rgyal mtshan dpal 'byor bzang po khu dbon rnams kyi ni//sku tshe ring zhing chab srid brtan la bka' yi blon chen sba snang nam mkha' lha dbang kun dga' sku
mched dbon sras bcas/ /sku tshe 'dir yang 'gal rkyen kun zhi tshe dpal longs spyod 'bru nor dbang thang chab srid dbang phyug rnams ni gong du 'phel/ /rdzong gzhis la sogs
mnga' ris nyid du gtogs pa'i mi nor rnams ni phyi dang nang gi bar gcod kun las rgyal zhing brtan/ /zung 'jug phyag chen gnas lugs rtogs te mthong thos dran reg rnams
ni smin grol lam la 'god pa'i nus dang ldan gyur cig/ //shu bhaM ma stu sarba dza ga taM/

